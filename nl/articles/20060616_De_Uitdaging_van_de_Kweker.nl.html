<h1>De Uitdaging van de Kweker</h1>

<p>Op zoek naar wat meer informatie over genetica viel ik op het boek
"Principles of genetics: an elementary text, with problems" door prof.
Edmund W. Sinnott en L. C. Dunn. Uitgegeven in 1925 is het een oud boek
maar het stamt uit de tijd toen erfelijkheid en selectie hun
wetenschappelijke basis vonden.</p>

<p>Op pagina page 349 hebben de auteurs het over Het Probleem van de
Kweker (The Breeders Problem):
<ol><i>
<li>He must learn to distinguish environmental from genetic variations.
Variations of the latter sort are the only kind which will yield to
selection, whereas those of the former sort, such as the ones which occur
in pure lines, are not amenable to selection.</li>
<li>He must know the genotype of the individuals with which he works and
must recognize that breeding ability is more accurately gauged by the
progeny test than by the appearance of the individual.</li>
<li>He must purify the desired genotype when it has been obtained, and
produce lines which are pure or as pure as possible for a given set of
characters. In animals and cross-fertilized plants this involves the
adoption of some system of mating between relatives, or as it is more
often called, inbreeding.</li>
</i></ol></p>

<p>Ik zal deze punten hertalen, moderniseren, aanvullen en corrigeren voor
de eigentijdse grasparkietenkweker en het 'De Uitdaging van de Kweker'
noemen.</p>

<h2>Visie</h2>

<p>Wat is je ambitie als kweker? Wil je enkel grasparkieten kweken of wil
je kwaliteit kweken? Dit artikel is bedoeld voor de tweede soort kweker.
De definitie van kwaliteit variert. Iedereen, kweker of keurmeester, heeft
zijn of haar eigen idee van de ideale grasparkiet. Over tijd veranderd het
ideaalbeeld ook.</p>

<p>Voor je start met de uitdaging van de kweker moet je een idee hebben
hoe de ideale grasparkiet er uit ziet. Als je op shows wil winnen moet je
ideaal overeen komen met dat van de keurmeesters. Enkele topkwekers hebben
een visie over hoe de grasparkiet moet evolueren en kijken naar de
toekomst. Voor het merendeel van ons is het veiliger van het huidige
ideaal na te streven.</p>

<h2>Beoordeling</h2>

<p>Wat belangrijk is voor een echte kweker is niet de kwaliteit van een
vogel in de showkooi maar de waarde die de vogel heeft in de kweekkooi.
Een echte kweker wil niet de top vogels hebben; hij of zij wil ze kweken.
Het lijkt misschien maar een subtiel onderscheid maar ik denk dat het
een belangrijke onderscheid is.</p>

<p>Wat een topkweker maakt, is de manier waarop hij of zij een vogel
beoordeelt. Topkwekers zien de subtiele verschillen die belangrijke
kenmerken worden voor het kweken van nog betere vogels in de toekomst.
Bijvoorbeeld kan een topkweker een vogel bekijken en abstractie maken van
de vederlengte en de kwaliteit beoordelen als ouder. Topkwekers hebben
"het oog". Ze kennen het verschil tussen kwaliteit en kweekwaarde.
"Kweekwaarde": we hebben het meest belangrijke begrip uit dit artikel
berijkt.</p>

<p>De kweekwaarde beoordelen is het moeilijkste maar ook het belangrijkste
onderdeel van de uitdaging. Het gehele kweekseizoen wordt bepaald door de
keuze van de ouders.</p>

<p>Ik ga geen mooie gids schrijven getiteld 'hoe ziet een goede ouder
eruit'. Ik ben daar niet ervaren genoeg voor. Het kan zelf anders zijn van
stam tot stam. Je zou het die topkweekers moeten vragen en eens in hun
kweekkooien moeten kijken wat zij gebruiken als ouders. Een belangrijk punt
bij grasparkieten is de lengte van de veren en hierover zal ik wel een
aanbeveling maken: laat je niet vangen door buff vogels. Buff vogels zijn
groter en beter dan yellow vogels maar buff is niet zo'n belangrijk
kenmerk voor wat betreft de kweekwaarde. Je zou zelfs kunnen argumenteren
tegen buff vogels in de kweekkooien want het is algemeen geweten dat buff
vogels minder goed kweken. Is het dan niet beter van twee medium buff
vogels te koppelen en nakomelingen te krijgen waarvan er sommige buff zijn
dan twee buff vogels te koppelen die nooit nakomelingen zullen hebben&nbsp;? Als
je selecteert probeer je dan de niet buff vogels met een buff bevedering
voor te stellen. Als je dat doet worden dingen als koppluiminplanting,
balans en zo verder belangrijker en heb je abstractie gemaakt van veder
lengte.</p>

<h2>Selectie</h2>

<p>Dus je kweekseizoen zit er op en je kijkt naar je volière. Welke vogels
zal je houden voor het volgende kweekseizoen? Selectie begint met de
beoordeling maar dat is slechts het begin. Onthou dat je de beste ouders
wil selecteren en niet de beste vogels.</p>

<p>Een beoordeling is gebaseerd op de uiterlijke kenmerken van een vogel. De
uiterlijke kenmerken zijn gecorreleerd aan de kweekwaarde maar niet helemaal.
De enige echte test voor de kweekwaarde van een vogel zijn de
nakomelingen.</p>

<p>Groepeer je vogels volgens hun ouders en beoordeel ze individueel. Het
is belangrijk van alle koppels alle jongen te beoordelen en niet enkel
de beste. Stel jezelf de volgende vragen voor elk koppel:<ul>
<li>Zijn de nakomelingen wat je had verwacht van het koppel&nbsp;?</li>
<li>Wat is onverwachte en kan je het terugvinden in de stamboom? Is het de
man, de pop of allebei&nbsp;?</li>
<li>Wat zijn de sterke kenmerken van het koppel? Is het de man, de pop of
allebei&nbsp;?</li>
<li>Wat zijn de zwakke kenmerken van het koppel? Is het de man, de pop of
allebei&nbsp;?</li>
<li>Als een van de ouders reeds gekweekt heeft of met verschillende
partners waar zit het verschil tussen de jongen (als gevolg van de andere
ouder) of de gelijkenissen (als gevolg van de gemeenschappelijke ouder)&nbsp;?</li>
</ul></p>

<p>Je zal nu een mening hebben over welke koppels goed en welke koppels
slecht zijn en hopelijk heb je je ook een idee kunnen vormen van de
kweekwaarde van je ouders voor verschillende kenmerken. Gebruik deze
informatie wanneer je selecteert ! Dit betekent dus ook selecteren op
stamboom. Dat is een essentieel gereedschap om de beoordeling van een
vogel te vervolledigen. Als ruwe vuistregel kan je zeggen dat de
kweekwaarde ergens halverwege tussen de beoordeelde kwaliteit
van een vogel en de beoordeelde kwaliteit van het ouderpaar ligt.
Of in andere woorden: de slechter vogels
van een koppel zijn vaak beter dan ze eruit zien en de beter vogels van
een koppel zijn vaak slechter dan ze eruit zien. Als een gevolg hiervan
zal je meer vogels selecteren uit de betere koppels dan je zou doen enkel
op de beoordeelde kwaliteit van de vogel zelf.</p>

<p>Ik kan dit deel over selectie niet afsluiten zonder te vermelden dat
hoe meer jongen je kweekt, hoe meer keuze je hebt bij de selectie en dus
hoe beter de volgende generatie zal zijn. Een goede vruchtbaarheid is
vitaal voor een goede stam.</p>

<h2>Koppelen</h2>

<p>Voor ik iets zeg over paringssystemen: de vorige paragrafen zijn
vele keren belangrijker dan deze. Als je maar de beste vogels selecteert
voor de kweek dan zal zelfs de slechtste kweekstrategie nog redelijk goed
doen, vrij goed zelfs. Aan de andere kant, als je allemaal de verkeerde
vogels selecteert dan kan daar geen enkele kweekstrategie tegen op en wordt
het een ramp. Een goede kweekstrategie kan enkel helpen als het vrij goed
doet bij het selecteren van de beste ouders en zal je gedeeltelijk
beschermen tegen de fouten bij de selectie.</p>

<p>Ik kan het niet hebben over paringssystemen zonder inteelt te vermelden.
Inteelt is het koppelen van verwanten en op zich geen paringssysteem. Elk
paringssysteem gaat echter gepaard met inteelt op een of ander niveau. In
sommige paringssystemen is dit opzettelijk en in andere is dit een
neveneffect. Er zijn veel artikels die zeggen dat inteelt goed is maar het
is heel moeilijk om artikels te vinden die overtuigend uitleggen waarom
het goed is. Ik zal beginnen met de negatieve effecten van inteelt.</p>

<p>De ervaring en vele experimenten laten geloven dat inteelt leidt tot
inteeltdepressie. Inteeltdepressie is meestal zichtbaar in lagere fitheid,
hogere vatbaarheid voor ziekten en een verminderde vruchtbaarheid.
Omgekeerd leidt het kruisen van onverwante dieren vaak tot
sterke en vruchtbare nakomelingen. Noteer dat er uitzonderingen zijn.
Inteelt leidt niet automatisch tot inteeltdepressie maar de kans is groot.
Ik heb al gezegd dat vruchtbaarheid vitaal is dus we moeten oppassen met
inteelt.</p>

<p>Een ander negatief effect van inteelt is dat het de genetische variatie
verminderd en dat een lagere genetische variatie leidt tot een kleiner
effect van selectie. Ik leg het uit. Door inteelt zullen de vogels meer
en meer dezelfde genen delen. In andere woorden: de genetische verschillen
tussen de individuen wordt kleiner en het positief effect van het
selecteren van de beteren wordt kleiner. En dan zal je stam niet meer
vooruitgaan ondanks strenge selectie. Er bestaat een eenvoudige oplossing
voor dit probleem: de out-cross. Zorg ervoor dat je één of meerdere
out-crosses inbrengt ver voordat je stam stil valt.</p>

<p>Zijn er eigenlijk goeie punten aan inteelt? Ja die zijn er. Eerst en
vooral om een praktische reden: als je maar één goede vogel hebt dan moet
je wel inteelt gebruiken om hem ten volle te kunnen gebruiken. Inteelt kan
ook gebruikt worden om weinig voorkomende recessieve genen aan de
oppervlakte te brengen. Ik kan dit het best uitleggen met een voorbeeld:</p>

<p><strong>Vb. 1: één goede vogel</strong><br />
Je hebt net je spaarcenten besteed aan die super vogel van die top kweker.
Je zou wel 10 koppels willen kopen van die kweker maar je budget volstond
nauwelijks voor één man. Deze man is veel beter dan je eigen vogels dus je
wil in een paar jaren dat je stam voornamelijk bestaat uit zijn genen. Je
zal dan inteelt moeten gebruiken - vrij sterke inteelt zefs - om dit te
bereiken: man x dochter, halfbroer x halfzus, enz. Zonder inteelt zou dit
niet mogelijk zijn.</p>

<p><strong>Vb. 2: weinig voorkomende recessieve genen tonen</strong><br />
Stel dat je blauwe vogels wil kweken maar je hebt enkel groene vogels in je
stam. Je vermoedt dat sommige van je vogels split zijn voor blauw maar je
weet niet welke. Met inteelt kan je de kansen dat twee split vogels worden
gepaard verhogen want een verwante van een split vogel heeft meer kans van
zelf split te zijn. Vervang 'blauw' met 'goed recessief gen' en je ziet
dat met behulp van inteelt je deze goede recessieve genen in je stam kan
uitbuiten. Onthou dat inteelt niet het verschil kent tussen een goed of
een slecht gen dus je moet goed oppassen dat je geen slechte genen
ontwikkeld.</p>

<p>Als een van de slechte punten van inteelt heb ik vermeld dat inteelt
de genetische variatie verminderd. Maar vreemd genoeg kan je dit effect
temperen door je stam op te delen in afzonderlijke subpopulaties. Als je
je stam verdeeld in twee afzonderlijke lijnen verhoogt de inteelt binnen de
lijnen twee keer zo snel in vergelijking met de twee lijnen gemengd. Maar
je kan met wat wiskunde bewijzen dat het inteelt niveau in de stam als
geheel niet zo snel stijgt als je opsplits. Dit betekend dat de
genetische variatie in je stam niet zo snel verminderd als je
opsplitst.</p>

<p>Door de gecombineerde effecten van het verlies van genetische variatie
en het aan de oppervlakte brengen van goede recessieve genen is de
hierboven vermelde methode van het opsplitsen van je stam in
afzonderlijke kleinere lijnen mogelijk een zeer goede praktijk is.</p>

<h3>Practisch voorbeeld</h3>

<p>Ik geef een voorbeeld van een beginnende kweker die net 3 koppels heeft
gekocht (van dezelfde kweker) en die de bedoeling heeft uiteindelijk met
15 koppels te kweken:</p>

<p><u>Jaar 1</u><br />
man A x pop B<br />
man C x pop D<br />
man E x pop F<br /></p>

<p><u>Jaar 2</u><br />
<i>Lijn 1 (5 koppels)</i><br />
&nbsp; man A x pop (CD)<br />
&nbsp; man (AB) x pop (CD)<br />
&nbsp; man (AB) x pop (CD)<br />
&nbsp; man (AB) x pop (CD)<br />
&nbsp; man (AB) x pop (D)<br /></p>

<i>Lijn 2 (5 koppels)</i><br />
&nbsp; man E x pop (AB)<br />
&nbsp; man (EF) x pop (AB)<br />
&nbsp; man (EF) x pop (AB)<br />
&nbsp; man (EF) x pop (AB)<br />
&nbsp; man (EF) x pop (B)<br /></p>

<i>Lijn 3 (5 koppels)</i><br />
&nbsp; man C x pop (EF)<br />
&nbsp; man (CD) x pop(EF)<br />
&nbsp; man (CD) x pop(EF)<br />
&nbsp; man (CD) x pop(EF)<br />
&nbsp; man (CD) x pop F<br /></p>

<p>Na het kweekseizoen worden per lijn de 5 koppels volgens kweekwaarde
gezet (dus volgens de gemiddelde beoordeling van hun jongen): Koppel 1
&gt; Koppel 2 &gt; Koppel 3 &gt; Koppel 4 &gt; Koppel 5</p>

<p>Voor het volgende kweekseizoen sorteer je de jongen per koppel op en lijn van goed
(links) naar slecht (rechts). Organiseer de 5 koppels zoals hieronder:<br /><tt>
1&nbsp;1&nbsp;1&nbsp;1&nbsp;1&nbsp;1&nbsp;1&nbsp;1&nbsp;1&nbsp;1&nbsp;1&nbsp;1&nbsp;1&nbsp;1&nbsp;1&nbsp;1<br />
&nbsp;2&nbsp;&nbsp;&nbsp;2&nbsp;&nbsp;&nbsp;2&nbsp;&nbsp;&nbsp;2&nbsp;&nbsp;&nbsp;2&nbsp;&nbsp;&nbsp;2&nbsp;&nbsp;&nbsp;2&nbsp;&nbsp;&nbsp;2<br />
&nbsp;&nbsp;&nbsp;3&nbsp;&nbsp;&nbsp;&nbsp;&nbsp;&nbsp;&nbsp;3&nbsp;&nbsp;&nbsp;&nbsp;&nbsp;&nbsp;&nbsp;3&nbsp;&nbsp;&nbsp;&nbsp;&nbsp;&nbsp;&nbsp;3<br />
&nbsp;&nbsp;&nbsp;&nbsp;&nbsp;&nbsp;&nbsp;4&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;4<br />
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;5<br /></tt></p>

<p>Merk op dat bij een slechter koppel meer ruimte is tussen de jongen. Als je nu deze 5 lijnen samengedrukt op één lijn wordt dit:<br />
<tt>1213121412131215121312141213121</tt></p>

<p>Er zullen waarschijnlijk gaten in zitten vermits je geen 16 jongen uit
je best koppel zal kweken. Gaten zijn geen probleem; het is de volgorde
die telt. Merk op dat de mindere koppels minder vertegenwoordigers hebben
in deze rij.</p>

<p>Om je koppels voor hetvolgende jaar samen te stellen neem je de meest
linkse vogel en ga je de rij af tot je een geschikte partner vindt. Een
geschikte partner heeft het andere geslacht en is geen broer of zus. Als
alles perfekt past dan krijg je deze koppels:<br />
Beste van koppel 1 x best van koppel 2<br />
2de beste van koppel 1 x beste van koppel 3<br />
3de beste van koppel 1 x 2de beste van koppel 2<br />
4de beste van koppel 1 x beste van koppel 4<br />
5de beste van koppel 1 x 3de beste van koppel 2<br /></p>

<p>Je ziet dat dit resulteerd in 5 jongen van het beste koppel (koppel 1),
3 van het 2de beste koppel (koppel 2), 1 van zowel het 3de en 4de beste
koppel (koppels 3 en 4) en geen het slechtste koppel (koppel 5).</p>

<p>In dit systeem zal je waarschijnlijk de 3de van koppel 2 willen
vervangen door een out-cross. Dit kan een echte out-cross zijn of een
vogel van een van de andere lijnen afhankelijk van je budget en wat de
lijn kan gebruiken.</p>

<h2>Samenvatting</h2>

<p>De uitdaging van de kweker kan worden samengevat als:<br />
0. Visie van wat de ideale grasparkiet is.<br />
1. Beoordeel de vogels voor de belangrijke kenmerken van een hoge
kweekwaarde.<br />
2. Selecteer de beste ouders door de beoordeling aan te vullen met de
informatie van verwanten.<br />
3. Koppel de vogels volgens een paringssysteem.<br />

<p>(C) Bert Raeymaekers</p>
